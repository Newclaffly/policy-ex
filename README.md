# policy-ex
ข้าพเจ้า ซึ่งเป็นบุคคลทั่วไป ตกลงใช้บริการ Application “Athlete Digital Passport: พาสปอร์ตดิจิทัลนักกีฬา” และบริการอื่นที่เกี่ยวเนื่องกัน ตามรายละเอียดการให้บริการที่การกีฬาแห่งประเทศไทยกำหนด โดย รับทราบ ยอมรับ และตกลงที่จะผูกพันและปฏิบัติตามข้อกำหนดและเงื่อนไขการใช้บริการ ดังต่อไปนี้\n\n1. คำนิยาม\n1.1 “แอปพลิเคชัน” หรือ “Application” Athlete Digital Passport: พาสปอร์ตดิจิทัลนักกีฬา หมายความว่า Application “Athlete Digital Passport: พาสปอร์ตดิจิทัลนักกีฬา” ตลอดจนโปรแกรมคอมพิวเตอร์ ชุดคำสั่ง หรือแอปพลิเคชันอื่น ๆ ที่ต้องใช้หรืออาจใช้ร่วมกันหรือเกี่ยวเนื่องกันกับ application ดังกล่าว เพื่อการใช้บริการ “Athlete Digital Passport: พาสปอร์ตดิจิทัลนักกีฬา” ไม่ว่าจะใช้งานผ่านโทรศัพท์มือถือ แท็บเล็ต เว็บ หรือผ่านอุปกรณ์อื่นใดก็ตาม ทั้งนี้ ในกรณีที่ Application “Athlete Digital Passport: พาสปอร์ตดิจิทัลนักกีฬา” ดังกล่าวเปลี่ยนชื่อเป็นอย่างอื่นหรือมีแอปพลิเคชันอื่นรวมอยู่ด้วย ให้หมายความรวมถึงแอปพลิเคชันนั้นด้วย\n1.2 “บริการ Athlete Digital Passport: พาสปอร์ตดิจิทัลนักกีฬา” หมายความว่า บริการและคุณสมบัติต่าง ๆ ที่มีให้ใช้งานผ่านแอปพลิเคชันในข้อกำหนดและเงื่อนไขฉบับนี้ ตลอดจนโปรแกรมหรือแอปพลิเคชันอื่น ๆ ของหน่วยบริการที่ต้องใช้หรืออาจใช้ร่วมกันหรือเกี่ยวเนื่องกันกับแอปพลิเคชันดังกล่าว\n1.3 “หน่วยบริการ” หมายความว่า การกีฬาแห่งประเทศไทย สำนักงานการกีฬาจังหวัด 76 จังหวัด\n1.4 “ผู้ขอใช้บริการ” หมายความว่า ผู้ใช้งาน แอปพลิเคชัน “Athlete Digital Passport: พาสปอร์ตดิจิทัลนักกีฬา” และให้หมายความรวมถึงกรณีที่บิดามารดา ผู้ปกครอง คู่สมรส บุตร ผู้พิทักษ์ ผู้อนุบาล หรือบุคคลอื่นกระทำการแทน ในนาม หรือภายใต้อาณัติของผู้นั้นด้วย\n1.5 “ธุรกรรม” หมายความว่า คำสั่งหรือการกระทำใด ๆ ที่ประสงค์จะให้เกิดผลอย่างใดอย่างหนึ่งเกี่ยวกับการใช้บริการ ผ่านแอปพลิเคชัน “Athlete Digital Passport: พาสปอร์ตดิจิทัลนักกีฬา”\n1.6 “ข้อมูลส่วนบุคคล” หมายความว่า ข้อมูลเกี่ยวกับผู้ขอใช้บริการซึ่งทำให้สามารถระบุตัวตนของผู้ขอใช้บริการได้ไม่ว่าทางตรงหรือทางอ้อม ซึ่งรวมถึงข้อมูลทั่วไปของผู้ขอใช้บริการ ข้อมูลที่ใช้พิสูจน์ตัวตน ข้อมูลที่ใช้ยืนยันตัวตน ข้อมูลชีวมาตรหรือ biometrics (เช่น ลายนิ้วมือ ใบหน้า เป็นต้น หมายรวมถีง ข้อมูลส่วนบุคคลที่เกิดจากการใช้เทคนิคหรือเทคโนโลยีที่เกี่ยวข้องกับการนำลักษณะเด่นทางกายภาพหรือทางพฤติกรรมของบุคคลมาใช้ ทำให้สามารถยืนยันตัวตนของบุคคลนั้น ที่ไม่เหมือนบุคคลอื่นได้ เช่น ข้อมูลภาพจำลองใบหน้า ข้อมูลจำลองม่านตา ข้อมูลจำลองลายนิ้วมือ) ข้อมูลสิทธิการรักษาพยาบาลหรือประกันสุขภาพ ข้อมูลที่จำเป็นสำหรับการชำระเงิน ข้อมูลการทำธุรกรรม ข้อมูลสุขภาพ ข้อมูลการได้รับวัคซีน และข้อมูลส่วนบุคคลอื่นใดเกี่ยวกับผู้ขอใช้บริการ ทั้งนี้ ไม่รวมถึงข้อมูลเกี่ยวกับผู้ขอใช้บริการในกรณีที่ผู้ขอใช้บริการถึงแก่กรรม และไม่รวมถึงข้อมูลทางสถิติหรือข้อมูลที่ไม่สามารถระบุตัวบุคคลที่เป็นเจ้าของข้อมูลส่วนบุคคลได้ ซึ่งไม่ถือเป็นข้อมูลส่วนบุคคลตามพระราชบัญญัติคุ้มครองข้อมูลส่วนบุคคล พ.ศ.2562\n1.7 “ข้อมูลที่ใช้ยืนยันตัวตน” หมายความว่า ชื่อผู้ใช้งานและรหัสผ่าน (username and password), Personal Identification Number (PIN) หรือรหัสหรือข้อมูลอื่นใดที่ใช้สำหรับการพิสูจน์ตัวตน และยืนยันตัวตนในการเข้าถึงและใช้งานบริการ แอปพลิเคชัน “Athlete Digital Passport: พาสปอร์ตดิจิทัลนักกีฬา” ซึ่งเป็นมาตรการป้องกันการเข้าถึงโดยมิชอบโดยบุคคลอื่น ไม่ว่าจะถูกกำหนดโดยหน่วยบริการ หรือผู้ขอใช้บริการเป็นผู้กำหนดเองก็ตาม ตลอดจนข้อมูลที่ใช้ในการกู้คืนรหัสหรือข้อมูลดังกล่าว (ถ้ามี)\n1.8 “อุปกรณ์การใช้งาน” หมายความว่า โทรศัพท์มือถือ แท็บเล็ต เครื่องคอมพิวเตอร์ หรือเครื่องมือหรืออุปกรณ์อิเล็กทรอนิกส์อื่นใดที่ผู้ขอใช้บริการใช้เพื่อเข้าถึงและใช้งานบริการ แอปพลิเคชัน “Athlete Digital Passport: พาสปอร์ตดิจิทัลนักกีฬา”\n\n2.การใช้งานแอปพลิเคชัน และบริการ แอปพลิเคชัน“หมอพร้อม”\n2.1 ผู้ขอใช้บริการยอมรับว่า ผู้ขอใช้บริการสามารถดาวน์โหลดและติดตั้ง แอปพลิเคชัน “Athlete Digital Passport: พาสปอร์ตดิจิทัลนักกีฬา” บนอุปกรณ์การใช้งานเพื่อใช้บริการ “Athlete Digital Passport: พาสปอร์ตดิจิทัลนักกีฬา” ณ ขณะใดขณะหนึ่งได้เพียง 1 อุปกรณ์ (หรือตามที่หน่วยบริการกำหนดเป็นอย่างอื่น) เท่านั้น และหากมีการเข้าใช้บริการโดยอุปกรณ์จำนวนมากกว่าจำนวนที่กำหนดดังกล่าวในเวลาใกล้เคียงกัน ระบบของหน่วยบริการจะให้อุปกรณ์การใช้งานที่เข้ามาใช้บริการหลังสุด เป็นอุปกรณ์ที่ใช้บริการได้เพียงอุปกรณ์เดียวเท่านั้น เว้นแต่หน่วยบริการจะกำหนดเป็นอย่างอื่น\n2.2 การเข้าใช้งานแอปพลิเคชันหรือบริการ “Athlete Digital Passport: พาสปอร์ตดิจิทัลนักกีฬา” แบ่งคุณสมบัติที่ให้บริการเป็น 2 ส่วนหลัก คือ 1) บริการสำหรับบุคคลทั่วไป และ 2) บริการสำหรับผู้ป่วยหรือผู้รับบริการของหน่วยบริการ โดยบริการสำหรับบุคคลทั่วไป เป็นบริการที่เปิดให้บุคคลทั่วไปเข้าถึงและใช้งานคุณสมบัติทั่วไป ไม่ว่าจะเป็นผู้ป่วยหรือผู้รับบริการของหน่วยบริการหรือไม่ก็ตาม โดยยอมรับข้อกำหนดและเงื่อนไขการใช้งาน แอปพลิเคชัน ส่วนบริการสำหรับผู้ป่วยหรือผู้รับบริการของหน่วยบริการ จะเข้าถึงและใช้งานได้เมื่อผู้ขอใช้บริการได้สมัครเข้าใช้งานแอปพลิเคชัน จากในแอปพลิเคชัน “หมอพร้อม” โดยตกลงยอมรับข้อกำหนดและเงื่อนไขการใช้บริการ “หมอพร้อม” สำหรับการใช้งานในฐานะผู้รับบริการของหน่วยบริการ เป็นการเพิ่มเติมเรียบร้อยแล้ว และหน่วยบริการได้อนุญาตให้ใช้บริการ “หมอพร้อม” โดยผู้ขอใช้บริการต้องเข้าสู่ระบบ (log in) โดยใส่รหัสผ่านหรือข้อมูลที่ใช้ยืนยันตัวตนให้ถูกต้อง พร้อมทั้งปฏิบัติตามวิธีการและเงื่อนไขการใช้บริการที่หน่วยบริการกำหนดอย่างถูกต้องครบถ้วน\n2.3 ผู้ขอใช้บริการยอมรับว่า ทางหน่วยบริการจะถือว่า การใช้บริการ แอปพลิเคชัน “Athlete Digital Passport: พาสปอร์ตดิจิทัลนักกีฬา” ที่กระทำโดยบุคคลอื่น โดยใช้รหัสผ่าน และ/หรือข้อมูลที่ใช้ยืนยันตัวตนของผู้ขอใช้บริการ เพื่อเข้าถึงบริการของผู้ขอใช้บริการ หรือการใช้บริการ “Athlete Digital Passport: พาสปอร์ตดิจิทัลนักกีฬา” ผ่านอุปกรณ์การใช้งานที่ได้ตั้งค่าให้บัญชีผู้ใช้ (user account) ของผู้ขอใช้บริการเข้าสู่ระบบ (log in) โดยอัตโนมัติและยังไม่ได้ออกจากระบบ (log out) เป็นการใช้บริการในนามและโดยความยินยอมของผู้ขอใช้บริการ และมีผลเสมือนหนึ่งผู้ขอใช้บริการกระทำด้วยตัวเอง โดยผู้ขอใช้บริการตกลงที่จะให้การกระทำดังกล่าวมีผลผูกพันผู้ขอใช้บริการในการใช้บริการกับหน่วยบริการ และหากเป็นกรณีที่มีค่าใช้จ่ายหรือความรับผิดทางแพ่งจากการกระทำดังกล่าวเกิดขึ้น ผู้ขอใช้บริการตกลงรับผิดชอบค่าใช้จ่ายหรือความรับผิดนั้นเต็มจำนวน ทั้งนี้ เว้นแต่จะมีหลักฐานที่สามารถพิสูจน์ได้ว่าเกิดขึ้นโดยผู้ขอใช้บริการไม่รับรู้และไม่ยินยอม หรือเกิดจากความผิดพลาดของหน่วยบริการหรือเหตุสุดวิสัย\n2.4 คุณสมบัติการใช้งานแอปพลิเคชัน “Athlete Digital Passport: พาสปอร์ตดิจิทัลนักกีฬา” ในส่วนของบริการสำหรับนักกีฬา ประกอบด้วยบริการซึ่งผู้ขอใช้บริการสามารถใช้งานได้ตลอด 24 ชั่วโมง (ยกเว้นกรณีที่ผู้พัฒนา Application หรือหน่วยบริการ หยุดให้บริการเป็นการชั่วคราวเพื่อบำรุงรักษาระบบหรือกรณีเกิดเหตุขัดข้อง หรือกรณีอื่นๆ) ตามวิธีการและเงื่อนไขที่กำหนดเพิ่มเติมภายในแอปพลิเคชันหรือในการรับบริการของหน่วยบริการ (ถ้ามี)\n2.5 ผู้ขอใช้บริการยอมรับว่า การทำธุรกรรม หรือการกระทำใด ๆ ผ่าน แอปพลิเคชัน “Athlete Digital Passport: พาสปอร์ตดิจิทัลนักกีฬา” ไม่ว่าจะเป็นการใช้งานคุณสมบัติใดก็ตาม ตามวิธีการและเงื่อนไขที่หน่วยบริการกำหนด ให้ถือว่าถูกต้องสมบูรณ์และมีผลผูกพันผู้ขอใช้บริการโดยถูกต้องตามกฎหมายทุกประการ\n2.6 ผู้ขอใช้บริการยอมรับว่า สำหรับบริการบางอย่างที่เป็นส่วนหนึ่งของบริการ “Athlete Digital Passport: พาสปอร์ตดิจิทัลนักกีฬา” หน่วยบริการอาจนำข้อความหรือข้อมูลมาจากบุคคลหรือหน่วยงานภายนอก หรือหน่วยบริการได้เชื่อมต่อระบบสารสนเทศของหน่วยบริการกับระบบสารสนเทศของบุคคลหรือหน่วยงานภายนอก หน่วยบริการจึงไม่สามารถรับรองความถูกต้องสมบูรณ์ของข้อความหรือข้อมูลดังกล่าวได้ นอกจากนี้ หน่วยบริการไม่มีส่วนเกี่ยวข้องและไม่ได้ให้การรับรองหรือรับประกันใด ๆ เกี่ยวกับสินค้า บริการ ข้อเสนอ รายการส่งเสริมการขาย และ/หรือสิทธิประโยชน์ใด ๆ ที่ผลิตและ/หรือให้บริการโดยบุคคลหรือหน่วยงานภายนอก และหน่วยบริการ ไม่มีความรับผิดต่อผู้ขอใช้บริการหรือบุคคลใด ๆ ในความเสียหายใด ๆ จากการนำข้อความหรือข้อมูลดังกล่าวไปใช้ และ/หรือเหตุอื่นใดอันเกิดขึ้นจากสินค้าหรือบริการใด ๆ ของบุคคลหรือหน่วยงานอื่นทั้งสิ้น\n2.7 ผู้ขอใช้บริการตกลงและยอมรับว่า การใช้งานแอปพลิเคชัน “Athlete Digital Passport: พาสปอร์ตดิจิทัลนักกีฬา” และบริการ “Athlete Digital Passport: พาสปอร์ตดิจิทัลนักกีฬา” เป็นบริการเสริมของทางหน่วยบริการ ไม่สามารถใช้ทดแทนการให้บริการดูแลสุขภาพที่หน่วยบริการโดยตรงได้ และไม่ใช่ช่องทางการขอรับบริการในกรณีฉุกเฉินหรือเร่งด่วน หน่วยบริการไม่มีความรับผิดในความเสียหายหรือเหตุขัดข้องใด ๆ อันเนื่องมาจากการใช้งานแอปพลิเคชันนี้ และ/หรือบริการ “หมอพร้อม” ไม่ว่าด้วยเหตุสุดวิสัย เหตุที่อยู่นอกเหนือความควบคุมของหน่วยบริการ ข้อขัดข้องหรือบกพร่องของระบบ ข้อผิดพลาดในการดำเนินงานของบุคลากรหรือผู้รับจ้างของหน่วยบริการหรือบุคคลอื่น หรือเหตุอื่นใด\n2.8 หน่วยบริการมีสิทธิที่จะไม่ให้บริการ หรือเปลี่ยนแปลง ระงับ หรือยกเลิกการให้บริการ “Athlete Digital Passport: พาสปอร์ตดิจิทัลนักกีฬา” หรือคุณสมบัติการใช้งานแอปพลิเคชันบางส่วนหรือทั้งหมดเมื่อใดก็ได้ โดยในกรณีการระงับหรือยกเลิกการให้บริการ “Athlete Digital Passport: พาสปอร์ตดิจิทัลนักกีฬา” ทั้งหมด จะแจ้งให้ผู้ขอใช้บริการทราบล่วงหน้าไม่น้อยกว่า 30 วัน เว้นแต่จะเป็นเหตุสุดวิสัยหรือมีความจำเป็นเร่งด่วน จะแจ้งล่วงหน้าโดยเร็วที่สุด\n2.9 ผู้ขอใช้บริการยอมรับว่า เท่าที่กฎหมายที่เกี่ยวข้องจะอนุญาต การใช้งานแอปพลิเคชันและการให้บริการ “Athlete Digital Passport: พาสปอร์ตดิจิทัลนักกีฬา” ของหน่วยบริการ เป็นความเสี่ยงของผู้ขอใช้บริการแต่เพียงฝ่ายเดียว แอปพลิเคชันและการให้บริการ “Athlete Digital Passport: พาสปอร์ตดิจิทัลนักกีฬา”ถูกจัดทำขึ้น “ตามสภาพ” (as-is) และ “ตามที่มี” (as available) โดยอาจมีข้อบกพร่องทั้งหมดรวมอยู่ด้วย ทางหน่วยบริการไม่มีการรับประกันใด ๆ ในส่วนที่เกี่ยวกับแอปพลิเคชันและบริการ “Athlete Digital Passport: พาสปอร์ตดิจิทัลนักกีฬา” ไม่ว่าโดยชัดแจ้ง โดยปริยาย หรือตามกฎหมาย ซึ่งรวมถึงโดยไม่จำกัดเฉพาะการรับประกันโดยปริยาย และ/หรือสภาพที่เหมาะสมแก่การวางตลาด คุณภาพที่น่าพึงพอใจ ความเหมาะกับวัตถุประสงค์เฉพาะอย่าง ความถูกต้องเที่ยงตรงหรือแม่นยำ และการไม่ละเมิดสิทธิของบุคคลอื่น\n2.10 ผู้ขอใช้บริการรับทราบและยอมรับว่า คุณสมบัติบางอย่างของแอปพลิเคชันและการให้บริการ “Athlete Digital Passport: พาสปอร์ตดิจิทัลนักกีฬา” ของหน่วยบริการ อาจไม่ถูกต้องครบถ้วนโดยสมบูรณ์ หรืออาจไม่เที่ยงตรงหรือแม่นยำ ตามข้อจำกัดต่างๆ เช่น ความแรงของสัญญาณ สัญญาณรบกวน คุณสมบัติของอุปกรณ์ที่ใช้ ข้อจำกัดทางเทคนิค หรือข้อจำกัดอื่น
